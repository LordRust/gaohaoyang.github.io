---
layout: post
title: "C64 Suzo The Arcade joysticks"
date: 2015-11-24
categories: commodore
tags: commodore c64 joystick
---
![](/images/320px-Commodore-64-Computer-FL.jpg)

* content
{:toc}

Joystickfix! Jag har ju redan gjort en video om the Arcade joystickarna och lovade lite mer ingående koll på dem; den kommer här. De är tillverkade av Suzo i Holland på 80-talet. Suzo gjorde framförallt joysticks till arkadmaskiner så det här var deras försök att slå sig ich göra något lika bra på hemdatormarknaden. Rätt igenom kvalitet som ni kommer att se. Många bilder, och som vanligt är kommentarerna i varje bild. Googles undermåliga förmåga att kunna visa dessa på mobila enheter kan inte ursäktas, men att drälla ner forumet här med massor av enskilda posts är heller inget bra alternativ. Som bakgrund skall sägas att det finns lite olika versioner av joysticken och jag vet inte vad det är jag har. Det jag vet utifrån är att den ena är mjukare i själva pinnen; den andra är faktiskt för hård :-/ Suzo använde två olika gummibussningar inuti för att hålla fast pinnen, tidiga stickor hade en svart, och senare en vit bussning. De allra tidigaste hade sladden direkt lödd på kretskortet inuti och de senare kontaktdon. Nåja, vi har i alla fall två stycken, en lite mer sliten än den andra och nu kör vi!



![](/images/C64_joystickfix_1-2015-11-03_21.15.37.jpg)
Två joysticks som väntar på teardown och fix!

![](/images/C64_joystickfix_2-2015-11-03_21.16.59.jpg)
Vi börjar med den minst slitna, som också är den med mjukast styrpinne. De små gummifötterna åkte av och vi har vanliga Phillips stjärnskruvar.

![](/images/C64_joystickfix_3-2015-11-03_21.18.43.jpg)
Inuti joystick 1. Rent och fint, den ser inte ut att ha varit använd mycket precis. Vi ser att den här är inte i den allra första modellen, utan den senare med kopplingsdon mellan sladd och kretskort. Vi ser att fireknappen har en mikroswitch och inte den lite sladdrigare bladswitchen, men det hade vi redan gissat utifrån att man här ett klick när man trycker på knappen.

![](/images/C64_joystickfix_4-2015-11-03_21.19.03.jpg)
Undersidan av kretskortet. Som sagt tillverkad i Rotterdam. Modellbeteckningen 22-2601 är också mellanmodellen tidsmässigt, 22-2600 hade fast lödning och 22-2602 var modellen som kunde ha bladswitchar.

![](/images/C64_joystickfix_5-2015-11-03_21.19.30.jpg)
Gummibussningen som håller pinnen. Svart - och därmed av den mjukare varianten. Lite udda är att den här mellanmodellen sägs ha den vita, styvare bussningen så jag har väl en joystik precis i skarven mellan 22-2600 och 22-2601.

![](/images/C64_joystickfix_6-2015-11-03_21.19.50.jpg)
Närbild på mikroswitch. Modell som fortfarande gåt att få tag på ersättare till. Om man nu mot förmodan skulle lyckas slita ut en joystick…

![](/images/C64_joystickfix_7-2015-11-03_21.22.03.jpg)
Joystick nummer 2, den med hårdare pinne. Här var den en massa lim som fick tas bort innan jag kom ner till skruvarna. Man ser också den trasiga avlastningen till sladden.

![](/images/C64_joystickfix_8-2015-11-03_21.24.32.jpg)
Joystick 2 isärplockad. Också med svart gummi, men jämför mot den i joystick 1 - den här bussningen går hela vägen in till själva pinnen. Någon har nog varit framme med en kniv och moddat lite på joystick 1! Annars samma svarta nylonskiva i botten (som håller fast pinnen i själva lådan).

![](/images/C64_joystickfix_9-2015-11-03_21.24.45.jpg)
Identiska switchar i den här.

![](/images/C64_joystickfix_10-2015-11-03_21.24.53.jpg)
Den har också kopplingsplint, så samma generation som joystick 1.

![](/images/C64_joystickfix_11-2015-11-03_21.25.06.jpg)
Jepp, 22-2601.

![](/images/C64_joystickfix_12-2015-11-03_21.25.25.jpg)
Tillverkad i Rotterdam i Juni 1985, 30-årsjubileum! Telefonnummer om man vill ringa och be om support?

![](/images/C64_joystickfix_13-2015-11-03_21.26.16.jpg)
Joystickarna jämte varandra. Nummer 1 till vänster är klart renare och finare. Här ser man också tydligt skillnaden på gummibussningarna.

![](/images/C64_joystickfix_14-2015-11-03_21.37.53.jpg)
Tillbaka till nummer 1! Den är som sagt mjukare i pinnen, men å andra sidan så känns den lite “sticky”, den liksom hakar sig fast hela tiden. Den lilla ringen som ligger på joysticken sitter normalt sett ovanpå den lite lätt skavda konvexa ovandelen av basen, och det är här som ringen hakar fast och har aldeles för mycket friktion mot basen. Utan ring så går pinnen som en dröm, men å andra sidan så riskerar man att trycka ner pinnen och eventuellt skada switcharna, så det är ingen alternativ. Vad göra…

![](/images/C64_joystickfix_15-2015-11-03_21.41.20.jpg)
Låt oss prova med lite litiumfett och se om vi kan få den att gå lätt!

![](/images/C64_joystickfix_16-2015-11-03_21.50.42.jpg)
Det funkade så inte alls :-( Då tar vi fram fint C-2 slippapper och försöker göra ytorna mjukare. Försiktigt slipande så att det inte blir ojämnt eller allt för fult… Tryka ner ringen lagom hårt och låta pappret jobba. Detta lyckades fint och joysticken går mycket mjukare.

![](/images/C64_joystickfix_17-2015-11-03_21.55.11.jpg)
Till joystick 2 igen. Här är den ingen friktion mellan basen och ringen, men gummit var ju hårt och trist. Efter att ha ploppat ut det ur basen blev jag överraskad av hur tjockt det var! Här finns ju möjlighet att modda lite.

![](/images/C64_joystickfix_18-2015-11-03_21.59.37.jpg)
Fram med borrmaskin och försänkare och minska längden på ytan som håller fast pinnen! Inte för mycket bara, för att få tag på ersättning här är nog helt omöjligt. Bit för bit fräsa bort kanten

![](/images/C64_joystickfix_19-2015-11-03_22.02.30.jpg)
Se där ja! Ytan som pinnen går mot är reducerad till ca ⅓ och joysticken är inte alls lika hård längre! Hurra!

![](/images/C64_joystickfix_20-2015-11-03_22.04.51.jpg)
Och så var det dragavlastningen på sladden. Det fixar vi med lite superlim! Sen hopmontering och joystickarna ser ut som på bild 1 igen, men funkar nu mycket bättre :)


